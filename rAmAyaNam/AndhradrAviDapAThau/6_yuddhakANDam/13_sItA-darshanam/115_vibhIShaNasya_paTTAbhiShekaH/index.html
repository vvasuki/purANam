<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>पुराणे विश्वासटिप्पन्यः  | ११५ विभीषणस्य पट्टाभिषेकः</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.83.1" />
    
    
      <META NAME="ROBOTS" CONTENT="INDEX, FOLLOW">
    

    <link href="/purANam/rAmAyaNam/AndhradrAviDapAThau/6_yuddhakANDam/13_sItA-darshanam/115_vibhIShaNasya_paTTAbhiShekaH/" rel="alternate" type="application/rss+xml" title="पुराणे विश्वासटिप्पन्यः" />
    <link href="/purANam/rAmAyaNam/AndhradrAviDapAThau/6_yuddhakANDam/13_sItA-darshanam/115_vibhIShaNasya_paTTAbhiShekaH/" rel="feed" type="application/rss+xml" title="पुराणे विश्वासटिप्पन्यः" />

    <meta property="og:title" content="११५ विभीषणस्य पट्टाभिषेकः" />
<meta property="og:description" content="ते रावणवधं दृष्ट्वा देवगन्धर्वदानवाः।
जग्मुः स्वैस्वैर्विमानैस्ते कथयन्तः शुभाः कथाः ॥ 6.115.1 ॥
रावणस्य वधं घोरं राघवस्य पराक्रमम्।
सुयुद्धं वानराणां च सुग्रीवस्य च मन्त्रितम् ॥ 6.115.2 ॥
[पतिव्रतात्वं सीताया हनूमति पराक्रमम्।] कथयन्तो महाभागा जग्मुर्हृष्टा यथागतम् ॥ 6.115.3 ॥
राघवस्तु रथं दिव्यमिन्द्रदत्तं शिखिप्रभम्।
अनुज्ञाय महाभागो मातलिं प्रत्यपूजयत् ॥ 6.115.4 ॥
राघवेणाभ्यनुज्ञातो मातलिः शक्रसारथिः।
दिव्यं तं रथमास्थाय दिवमेवारुरोह सः ॥ 6.115.5 ॥
तस्मिंस्तु दिवमारूढे सुरसारथिसत्तमे।
राघवः परमप्रीतः सुग्रीवं परिषस्वजे ॥ 6.115.6 ॥" />
<meta property="og:type" content="article" />
<meta property="og:url" content="https://vishvAsa.github.io/purANam/rAmAyaNam/AndhradrAviDapAThau/6_yuddhakANDam/13_sItA-darshanam/115_vibhIShaNasya_paTTAbhiShekaH/" /><meta property="article:section" content="rAmAyaNam" />



<meta itemprop="name" content="११५ विभीषणस्य पट्टाभिषेकः">
<meta itemprop="description" content="ते रावणवधं दृष्ट्वा देवगन्धर्वदानवाः।
जग्मुः स्वैस्वैर्विमानैस्ते कथयन्तः शुभाः कथाः ॥ 6.115.1 ॥
रावणस्य वधं घोरं राघवस्य पराक्रमम्।
सुयुद्धं वानराणां च सुग्रीवस्य च मन्त्रितम् ॥ 6.115.2 ॥
[पतिव्रतात्वं सीताया हनूमति पराक्रमम्।] कथयन्तो महाभागा जग्मुर्हृष्टा यथागतम् ॥ 6.115.3 ॥
राघवस्तु रथं दिव्यमिन्द्रदत्तं शिखिप्रभम्।
अनुज्ञाय महाभागो मातलिं प्रत्यपूजयत् ॥ 6.115.4 ॥
राघवेणाभ्यनुज्ञातो मातलिः शक्रसारथिः।
दिव्यं तं रथमास्थाय दिवमेवारुरोह सः ॥ 6.115.5 ॥
तस्मिंस्तु दिवमारूढे सुरसारथिसत्तमे।
राघवः परमप्रीतः सुग्रीवं परिषस्वजे ॥ 6.115.6 ॥">

<meta itemprop="wordCount" content="297">
<meta itemprop="keywords" content="" /><meta name="twitter:card" content="summary"/>
<meta name="twitter:title" content="११५ विभीषणस्य पट्टाभिषेकः"/>
<meta name="twitter:description" content="ते रावणवधं दृष्ट्वा देवगन्धर्वदानवाः।
जग्मुः स्वैस्वैर्विमानैस्ते कथयन्तः शुभाः कथाः ॥ 6.115.1 ॥
रावणस्य वधं घोरं राघवस्य पराक्रमम्।
सुयुद्धं वानराणां च सुग्रीवस्य च मन्त्रितम् ॥ 6.115.2 ॥
[पतिव्रतात्वं सीताया हनूमति पराक्रमम्।] कथयन्तो महाभागा जग्मुर्हृष्टा यथागतम् ॥ 6.115.3 ॥
राघवस्तु रथं दिव्यमिन्द्रदत्तं शिखिप्रभम्।
अनुज्ञाय महाभागो मातलिं प्रत्यपूजयत् ॥ 6.115.4 ॥
राघवेणाभ्यनुज्ञातो मातलिः शक्रसारथिः।
दिव्यं तं रथमास्थाय दिवमेवारुरोह सः ॥ 6.115.5 ॥
तस्मिंस्तु दिवमारूढे सुरसारथिसत्तमे।
राघवः परमप्रीतः सुग्रीवं परिषस्वजे ॥ 6.115.6 ॥"/>

      
    

    <script src="/purANam/webpack_dist/dir_tree-bundle.js"></script>
    <script type="text/javascript">
    
    let baseURL = "https:\/\/vishvAsa.github.io\/purANam\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/purANam\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/purANam\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/purANam\/issues\/new\u0022,\u0022disqusshortcode\u0022:\u0022vvasuki-site\u0022,\u0022env\u0022:\u0022production\u0022,\u0022fullsearchurl\u0022:\u0022\/full_search\u0022,\u0022githubeditmepathbase\u0022:\u0022https:\/\/github.com\/vishvAsa\/purANam\/edit\/content\/\u0022,\u0022mainSections\u0022:[\u0022ramayanam\u0022],\u0022mainsections\u0022:[\u0022ramayanam\u0022]}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvya\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022\/..\/\u0022},{\u0022title\u0022:\u0022Blog\u0022,\u0022url\u0022:\u0022\/assets\/blog\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    let autocompletePageUrl = "\/purANam\/data\/pages.tsv";
    
    var pageRelUrlTree = {};
</script>

    <script>
    
    let pageVars = {};
    pageVars.pageUrlMinusBasePath = "\/purANam\/rAmAyaNam\/AndhradrAviDapAThau\/6_yuddhakANDam\/13_sItA-darshanam\/115_vibhIShaNasya_paTTAbhiShekaH\/".replace(basePath, "/");
    pageVars.pageParams = {};
    pageVars.pageSource = "rAmAyaNam\/AndhradrAviDapAThau\/6_yuddhakANDam\/13_sItA-darshanam\/115_vibhIShaNasya_paTTAbhiShekaH.md";
    console.log(pageVars.pageSource);
    var pageDefaults;
    for (let possiblePageDefaults of pageDefaultsList) {
      if (pageVars.pageSource.startsWith(possiblePageDefaults.scope.pathPrefix)) {
        pageDefaults = possiblePageDefaults.values
      }
    }
    
    </script>
    <script src="/purANam/webpack_dist/main-bundle.js"></script>
    <script src="/purANam/webpack_dist/transliteration-bundle.js"></script>
    <script src="/purANam/non_webpack_js/disqus.js"></script>
    <script src="/purANam/webpack_dist/ui_lib-bundle.js"></script>
    <script src="/purANam/webpack_dist/search-bundle.js"></script>

    <link rel="stylesheet" href="/purANam/css/fonts.css">
    <link rel="stylesheet" href="/purANam/css/@fortawesome/fontawesome-free/css/solid.min.css">
    

    <link rel="stylesheet" href="/purANam/css/@fortawesome/fontawesome-free/css/fontawesome.min.css">

    
    <link rel="alternate" hreflang="sa-Deva" href="https://vishvAsa.github.io/purANam/rAmAyaNam/AndhradrAviDapAThau/6_yuddhakANDam/13_sItA-darshanam/115_vibhIShaNasya_paTTAbhiShekaH/" />
    <link rel="alternate" hreflang="sa-Deva" href="https://vishvAsa.github.io/purANam/rAmAyaNam/AndhradrAviDapAThau/6_yuddhakANDam/13_sItA-darshanam/115_vibhIShaNasya_paTTAbhiShekaH/?transliteration_target=devanagari" />
    <link rel="alternate" hreflang="sa-Knda" href="https://vishvAsa.github.io/purANam/rAmAyaNam/AndhradrAviDapAThau/6_yuddhakANDam/13_sItA-darshanam/115_vibhIShaNasya_paTTAbhiShekaH/?transliteration_target=kannada" />
    <link rel="alternate" hreflang="sa-Mlym" href="https://vishvAsa.github.io/purANam/rAmAyaNam/AndhradrAviDapAThau/6_yuddhakANDam/13_sItA-darshanam/115_vibhIShaNasya_paTTAbhiShekaH/?transliteration_target=malayalam" />
    <link rel="alternate" hreflang="sa-Telu" href="https://vishvAsa.github.io/purANam/rAmAyaNam/AndhradrAviDapAThau/6_yuddhakANDam/13_sItA-darshanam/115_vibhIShaNasya_paTTAbhiShekaH/?transliteration_target=telugu" />
    <link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/purANam/rAmAyaNam/AndhradrAviDapAThau/6_yuddhakANDam/13_sItA-darshanam/115_vibhIShaNasya_paTTAbhiShekaH/?transliteration_target=tamil_superscripted" />
    <link rel="alternate" hreflang="sa-Taml" href="https://vishvAsa.github.io/purANam/rAmAyaNam/AndhradrAviDapAThau/6_yuddhakANDam/13_sItA-darshanam/115_vibhIShaNasya_paTTAbhiShekaH/?transliteration_target=tamil" />
    <link rel="alternate" hreflang="sa-Gran" href="https://vishvAsa.github.io/purANam/rAmAyaNam/AndhradrAviDapAThau/6_yuddhakANDam/13_sItA-darshanam/115_vibhIShaNasya_paTTAbhiShekaH/?transliteration_target=grantha" />
    <link rel="alternate" hreflang="sa-Gujr" href="https://vishvAsa.github.io/purANam/rAmAyaNam/AndhradrAviDapAThau/6_yuddhakANDam/13_sItA-darshanam/115_vibhIShaNasya_paTTAbhiShekaH/?transliteration_target=gujarati" />
    <link rel="alternate" hreflang="sa-Orya" href="https://vishvAsa.github.io/purANam/rAmAyaNam/AndhradrAviDapAThau/6_yuddhakANDam/13_sItA-darshanam/115_vibhIShaNasya_paTTAbhiShekaH/?transliteration_target=oriya" />
    <link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/purANam/rAmAyaNam/AndhradrAviDapAThau/6_yuddhakANDam/13_sItA-darshanam/115_vibhIShaNasya_paTTAbhiShekaH/?transliteration_target=assamese" />
    <link rel="alternate" hreflang="sa-Beng" href="https://vishvAsa.github.io/purANam/rAmAyaNam/AndhradrAviDapAThau/6_yuddhakANDam/13_sItA-darshanam/115_vibhIShaNasya_paTTAbhiShekaH/?transliteration_target=bengali" />
    <link rel="alternate" hreflang="sa-Guru" href="https://vishvAsa.github.io/purANam/rAmAyaNam/AndhradrAviDapAThau/6_yuddhakANDam/13_sItA-darshanam/115_vibhIShaNasya_paTTAbhiShekaH/?transliteration_target=gurmukhi" />
    <link rel="alternate" hreflang="sa-Cyrl" href="https://vishvAsa.github.io/purANam/rAmAyaNam/AndhradrAviDapAThau/6_yuddhakANDam/13_sItA-darshanam/115_vibhIShaNasya_paTTAbhiShekaH/?transliteration_target=cyrillic" />
    <link rel="alternate" hreflang="sa-Sinh" href="https://vishvAsa.github.io/purANam/rAmAyaNam/AndhradrAviDapAThau/6_yuddhakANDam/13_sItA-darshanam/115_vibhIShaNasya_paTTAbhiShekaH/?transliteration_target=sinhala" />
    <link rel="alternate" hreflang="sa-Shar" href="https://vishvAsa.github.io/purANam/rAmAyaNam/AndhradrAviDapAThau/6_yuddhakANDam/13_sItA-darshanam/115_vibhIShaNasya_paTTAbhiShekaH/?transliteration_target=sharada" />
    <link rel="alternate" hreflang="sa-Brah" href="https://vishvAsa.github.io/purANam/rAmAyaNam/AndhradrAviDapAThau/6_yuddhakANDam/13_sItA-darshanam/115_vibhIShaNasya_paTTAbhiShekaH/?transliteration_target=brahmi" />
    <link rel="alternate" hreflang="sa-Modi" href="https://vishvAsa.github.io/purANam/rAmAyaNam/AndhradrAviDapAThau/6_yuddhakANDam/13_sItA-darshanam/115_vibhIShaNasya_paTTAbhiShekaH/?transliteration_target=modi" />
    <link rel="alternate" hreflang="sa-Tirh" href="https://vishvAsa.github.io/purANam/rAmAyaNam/AndhradrAviDapAThau/6_yuddhakANDam/13_sItA-darshanam/115_vibhIShaNasya_paTTAbhiShekaH/?transliteration_target=tirhuta_maithili" />
    <link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/purANam/rAmAyaNam/AndhradrAviDapAThau/6_yuddhakANDam/13_sItA-darshanam/115_vibhIShaNasya_paTTAbhiShekaH/?transliteration_target=iso" />
      <link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/purANam/rAmAyaNam/AndhradrAviDapAThau/6_yuddhakANDam/13_sItA-darshanam/115_vibhIShaNasya_paTTAbhiShekaH/?transliteration_target=iast" />
  </head>

  <body class="ma0 bg-near-white">
    


    
<header class="p-1 bg-yellow">
    <nav role="navigation">
      <div id="div_top_bar" class="row">
        <div class="col-md-3 justify-content-start">
          <a  href="/purANam/" class="btn col border">
            <i class="fas fa-gopuram ">पुराणे विश्वासटिप्पन्यः <br/> ११५ विभीषणस्य पट्टाभिषेकः</i>
          </a>
        </div>
        <div id="div_top_bar_right" class="col-md-auto d-flex justify-content-center">
          ✍
          <select name="transliterationDropdown" size="1" onchange="module_transliteration.updateTransliteration()">
            <option value="devanagari" selected="">स</option>
            <option value="iso">ā</option>
            <option value="kannada">ಅ</option>
            <option value="malayalam">അ</option>
            <option value="telugu">క</option>
            <option value="tamil_superscripted">க²</option>
            <option value="tamil_extended">க</option>
            <option value="grantha">𑌅</option>
            <option value="gujarati">અ</option>
            <option value="oriya">ଅ</option>
            <option value="assamese">অস</option>
            <option value="bengali">অ</option>
            <option value="gurmukhi">ਅ</option>
            <option value="cyrillic">пу</option>
            <option value="sinhala">අ</option>
            <option value="sharada">𑆑𑇀𑆰</option>
            <option value="brahmi">𑀅</option>
            <option value="modi">𑘦𑘻𑘚𑘲</option>
            <option value="tirhuta_maithili">𑒁</option>
          </select>
          🗨:
          <select name="commentStyleDropdown" size="1" onchange="module_main.default.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a  name="speakerButton" class="btn btn-secondary" onclick="module_main.default.handleSpeakToggle()">🎧️</a></div>
        </div>
        <div class="row col  d-flex justify-content-center">
          <a href="/full_search"  class="btn btn-secondary">🥽🔦</a>
          <div><a  name="previousPage" href="" class="btn btn-secondary">###<i class="fas fa-caret-left"></i></a></div>
          <div ><a name="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border " id="sidebar">
          <div id="fastSearch">
              <input id="searchInput" placeholder="शीर्षिकान्विष्यताम्"  tabindex="0">
          </div>
          <div id="sidebarTitle" class="card-title bg-light-gray border d-flex justify-content-between" >
          <a name="sidebarToggleLink" data-toggle="collapse" href="#sidebar_body" role="button" aria-expanded="true" aria-controls="sidebar_body" onclick="module_main.default.sidebarToggleHandler()">
            Menu <i class="fas fa-caret-down"></i></a>
        </div>
        <nav class="card-body p-0 collapse show" id="sidebar_body">
          <ul id="displayed_sidebar" class="list pl2 p-2 bg-yellow">
        </ul>
        </nav>
      </aside>
      <main class="col p-3" role="main">
        
<header class='border d-flex justify-content-between'>
    <h1 id="११५ विभीषणस्य पट्टाभिषेकः">११५ विभीषणस्य पट्टाभिषेकः</h1>
    
    <a id="editLink" class="btn btn-primary"  href="https://github.com/vishvAsa/purANam/edit/content/rAmAyaNam/AndhradrAviDapAThau/6_yuddhakANDam/13_sItA-darshanam/115_vibhIShaNasya_paTTAbhiShekaH.md"><i class="fas fa-edit"></i></a>
    
</header>
<article>
  <aside id="toc_card" class="card border ">
    <div id="toc_header" class="card-title border d-flex justify-content-between">
        <a data-toggle="collapse" href="#toc_body" role="button" aria-expanded="true" aria-controls="toc_body">
          What's in this page? <i class="fas fa-caret-down"></i> </a>
    </div>
    <div id="toc_body" class="card-body collapse p-0">
      
      <ul id="toc_ul" class="list p-0">
      </ul>
    </div>
  </aside>
  <div id="post_content">
  <div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-112-Vibhishana_s_installation__0.mp3"></div>
<p>ते रावणवधं दृष्ट्वा देवगन्धर्वदानवाः।<br>
जग्मुः स्वैस्वैर्विमानैस्ते कथयन्तः शुभाः कथाः ॥ 6.115.1 ॥<br>
रावणस्य वधं घोरं राघवस्य पराक्रमम्।<br>
सुयुद्धं वानराणां च सुग्रीवस्य च मन्त्रितम् ॥ 6.115.2 ॥<br>
[पतिव्रतात्वं सीताया हनूमति पराक्रमम्।] कथयन्तो महाभागा जग्मुर्हृष्टा यथागतम् ॥ 6.115.3 ॥<br>
राघवस्तु रथं दिव्यमिन्द्रदत्तं शिखिप्रभम्।<br>
अनुज्ञाय महाभागो मातलिं प्रत्यपूजयत् ॥ 6.115.4 ॥<br>
राघवेणाभ्यनुज्ञातो मातलिः शक्रसारथिः।<br>
दिव्यं तं रथमास्थाय दिवमेवारुरोह सः ॥ 6.115.5 ॥<br>
तस्मिंस्तु दिवमारूढे सुरसारथिसत्तमे।<br>
राघवः परमप्रीतः सुग्रीवं परिषस्वजे ॥ 6.115.6 ॥<br>
परिष्वज्य च सुग्रीवं लक्ष्मणेन प्रचोदितः।<br>
पूज्यमानो हरिश्रेष्ठैराजगाम बलालयम् ॥ 6.115.7 ॥<br>
अब्रवीच्च तदा रामः समीपपरिवर्तिनम्।<br>
सौमित्रिं सत्यसम्पन्नं लक्ष्मणं दीप्ततेजसम् ॥ 6.115.8 ॥<br>
विभीषणमिमं सौम्य लङ्कायामभिषेचय।<br>
अनुरक्तं च भक्तं च मम चैवोपकारिणम् ॥ 6.115.9 ॥<br>
एष मे परमः कामो यदीमं रावणानुजम्।<br>
लङ्कायां सौम्य पश्येयमभिषिक्तं विबीषणम् ॥ 6.115.10 ॥<br>
एवमुक्तस्तु सौमित्री राघवेण महात्मना।<br>
तथेत्युक्त्वा तु संहृष्टः सौवर्णं घटमाददे ॥ 6.115.11 ॥<br>
तं घटं वानरेन्द्राणां हस्ते दत्त्वा मनोजवान्।<br>
आदिदेश महासत्त्वान् समुद्रसलिलानये ॥ 6.115.12 ॥<br>
इति शीघ्रं ततो गत्वा वानरास्ते महाबलाः।<br>
आगतास्तज्जलं गृह्य समुद्राद्वानरोत्तमाः ॥ 6.115.13 ॥<br>
ततस्त्वेकं घटं गृह्य संस्थाप्य परमासने।<br>
घटेन तेन सौमित्रिरभ्यषिञ्चद्विभीषणम् ॥ 6.115.14 ॥<br>
विधिना मन्त्रदृष्टेन सुहृद्गणसमावृतम्।<br>
अभ्यषिञ्चत् स धर्मात्मा शुद्धात्मानं विभीषणम् ॥ 6.115.15 ॥<br>
तस्यामात्या जहृषिरे भक्ता ये चास्य राक्षसाः।<br>
दृष्ट्वाऽभिषिक्तं लङ्कायां राक्षसेन्द्रं विभीषणम् ॥ 6.115.16 ॥<br>
स तद्राज्यं महत् प्राप्य रामदत्तं विभीषणः।<br>
प्रकृतीः सान्त्वयित्वा च ततो राममुपागमत् ॥ 6.115.17 ॥<br>
अक्षतान् मोदकान् लाजान् दिव्याः सुमनसस्तदा।<br>
आजह्रुरथ संहृष्टाः पौरास्तस्मै निशाचराः ॥ 6.115.18 ॥<br>
स तान् गृहीत्वा दुर्धर्षो राघवाय न्यवेदयत्।<br>
मङ्गल्यं मङ्गलं सर्वं लक्ष्मणाय च वीर्यवान् ॥ 6.115.19 ॥<br>
कृतकार्यं समृद्धार्थं दृष्ट्वा रामो विभीषणम्।<br>
प्रतिजग्राह तत् सर्वं तस्यैव प्रियकाम्यया ॥ 6.115.20 ॥<br>
ततः शैलोपमं वीरं प्राञ्जलिं पार्श्वतः स्थितम्।<br>
अब्रवीद्राघवो वाक्यं हनुमन्तं प्लवङ्गमम् ॥ 6.115.21 ॥<br>
अनुमान्यं महाराजमिमं सौम्य विभीषणम् ॥ 6.115.22 ॥<br>
गच्छ सौम्य पुरीं लङ्कामनुज्ञाप्य यथाविधि।<br>
प्रविश्य रावणगृहं विजयेनाभिनन्द्य च ॥ 6.115.23 ॥<br>
वैदेह्यै मां कुशलिनं ससुग्रीवं सलक्ष्मणम्।<br>
आचक्ष्व जयतां श्रेष्ठ रावणं च मया हतम् ॥ 6.115.24 ॥<br>
प्रियमेतदुदाहृत्य मैथिल्यास्त्वं हरीश्वर।<br>
प्रतिगृह्य च सन्देशमुपावर्तितुमर्हसि ॥ 6.115.25 ॥</p>

  </div>
</article>







<aside class="card border" id="section-tree-item-">
    <div class="card-title bg-light-gray border d-flex justify-content-between">
        <a href="https://vishvAsa.github.io/purANam/rAmAyaNam/AndhradrAviDapAThau/6_yuddhakANDam/13_sItA-darshanam/115_vibhIShaNasya_paTTAbhiShekaH/">११५ विभीषणस्य पट्टाभिषेकः </a>
        <a data-toggle="collapse" href="#section-tree-item-body-" role="button" aria-expanded="false" aria-controls="section-tree-item-body-" >…<i class="fas fa-caret-down" class="collapsed"></i> </a>
    </div>
    <nav id="section-tree-item-body-" class="card-body p-0 collapse">
        
        <li>draft: false</li>
        
        <li>iscjklanguage: false</li>
        
        <li>title: ११५ विभीषणस्य पट्टाभिषेकः</li>
        
        <li>title_english: 115 Vibhishana s installation</li>
        
    </nav>
</aside>


      </main>
    </div>
    <footer class="bg-yellow  p-1" role="contentinfo">
  <div id="disqus_thread"></div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/purANam/issues/new" >
      प्रतिस्पन्दः
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      <a href="https://github.com/vishvAsa/purANam/actions/workflows/build.yml"><img src="https://github.com/vishvAsa/purANam/actions/workflows/build.yml/badge.svg"> Built </a> on 2021 Jul 14 16:09:38 UTC. (<a href="http://google.com/search?q=16%3a09%3a38%20UTC to IST">IST</a>)
    </div>
  <ul id="footer-bar-right-custom" class="list-group list-group-horizontal">
  </ul>
  </div>
</footer>

  </body>
  <script type='text/javascript'>
    
    
    
    module_main.default.onDocumentReadyTasks();
  </script>
</html>
