<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ कैकयी-विघ्नः on पुराणे विश्वासटिप्पन्यः</title>
    <link>https://vishvAsa.github.io/purANam/rAmAyaNam/AndhradrAviDapAThau/2_ayodhyAkANDam/02_kaikayI-vighnaH/</link>
    <description>Recent content in &#43;०२ कैकयी-विघ्नः on पुराणे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/purANam/rAmAyaNam/AndhradrAviDapAThau/2_ayodhyAkANDam/02_kaikayI-vighnaH/index.xml" rel="self" type="application/rss+xml" />
    <item>
      <title>००७ मन्थरामन्त्रणम्</title>
      <link>https://vishvAsa.github.io/purANam/rAmAyaNam/AndhradrAviDapAThau/2_ayodhyAkANDam/02_kaikayI-vighnaH/007_mantharAmantraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam/rAmAyaNam/AndhradrAviDapAThau/2_ayodhyAkANDam/02_kaikayI-vighnaH/007_mantharAmantraNam/</guid>
      <description>ज्ञातिदासी यतोजाता कैकेय्यास्तु सहोषिता।
प्रसादं चन्द्रसङ्काशमारुरोह यदृच्छया ॥ 2.7.1 ॥
सिक्तराजपथां रम्यां प्रकीर्णकुसुमोत्कराम्।
अयोध्यां मन्थरा तस्मात्प्रासादादन्ववैक्षत ॥ 2.7.2 ॥
पताकाभिर्वरार्हाभिर्ध्वजैश्च समलङ्कृताम्।
वृतां छन्दपथैश्चापि शिरःस्नातजनैर्वृताम् ॥ 2.7.3 ॥
माल्यमोदकहस्तैश्च द्विजेन्द्रैरभिनादिताम्।
शुक्लदेवगृहद्वारां सर्ववादित्रनिस्वनाम् ॥ 2.7.4 ॥
संप्रहृष्टजनाकीर्णां ब्रह्मघोषोभिनादिताम्।
प्रहृष्टवरहस्त्यश्वां संप्रणर्दितगोवृषाम् ॥ 2.7.5 ॥
प्रहृष्टमुदितैः पौरैरुच्छ्रितध्वजमालिनीम्।
अयोध्यां मन्थरा दृष्ट्वा परं विस्मयमागता ॥ 2.7.6 ॥
प्रहर्षोत्फुल्लनयनां पाण्डरक्षौमवासिनीम्।
अविदूरे स्थितां दृष्ट्वा धात्रीं पप्रच्छ मन्थरा ॥ 2.7.7 ॥
उत्तमेनाभिसंयुक्ता हर्षेणार्थपरा सती।
राममाता धनं किं नु जनेभ्यः सम्प्रयच्छति ॥ 2.</description>
    </item>
    
    <item>
      <title>००८ मन्थरादुर्बोधः</title>
      <link>https://vishvAsa.github.io/purANam/rAmAyaNam/AndhradrAviDapAThau/2_ayodhyAkANDam/02_kaikayI-vighnaH/008_mantharAdurbodhaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam/rAmAyaNam/AndhradrAviDapAThau/2_ayodhyAkANDam/02_kaikayI-vighnaH/008_mantharAdurbodhaH/</guid>
      <description>मन्थरा त्वभ्यसूयैनामुत्सृज्याभरणं च तत्।
उवाचेदं ततो वाक्यं कोपदुःखसमन्विता ॥ 2.8.1 ॥
हर्षं किमिदमस्थाने कृतवत्यसि बालिशे।
शोकसागरमध्यस्थमात्मानं नावबुध्यसे ॥ 2.8.2 ॥
मनसा प्रहसामि त्वां देवि दुःखार्दिता सती।
यच्छोचितव्ये हृष्टासि प्राप्येदं व्यसनं महत् ॥ 2.8.3 ॥
शोचामि दुर्मतित्वं ते का हि प्राज्ञा प्रहर्षयेत्।
अरेः सपत्नीपुत्रस्य वृद्धिं मृत्यारिवागताम् ॥ 2.8.4 ॥
भरतादेव रामस्य राज्यसाधारणाद्भयम्।
तद्विचिन्त्य विषण्णास्मि भयं भीताद्धि जायते ॥ 2.8.5 ॥
लक्ष्मणो हि महेष्वासो रामं सर्वात्मना गतः।
शत्रुघ्नश्चापि भरतं काकुत्स्थं लक्ष्मणो यथा ॥ 2.</description>
    </item>
    
    <item>
      <title>००९ कैकेय्याः क्रोधागारप्रवेशः</title>
      <link>https://vishvAsa.github.io/purANam/rAmAyaNam/AndhradrAviDapAThau/2_ayodhyAkANDam/02_kaikayI-vighnaH/009_kaikeyyAH_krodhAgArapraveshaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam/rAmAyaNam/AndhradrAviDapAThau/2_ayodhyAkANDam/02_kaikayI-vighnaH/009_kaikeyyAH_krodhAgArapraveshaH/</guid>
      <description>एवमुक्ता तु कैकेयी कोपेन ज्वलितानना।
दीर्घमुष्णं विनिश्वस्य मन्थरामिदमब्रवीत् ॥ 2.9.1 ॥
अद्य राममितः क्षिप्रं वनं प्रस्थापयाम्यहम्।
यौवराज्ये च भरतं क्षिप्रमेवाभिषेचये ॥ 2.9.2 ॥
इदं त्विदानीं सम्पश्ये केनोपायेन मन्थरे।
भरतः प्राप्नुयाद्राज्यं न तु रामः कथञ्चन ॥ 2.9.3 ॥
एवमुक्ता तया देव्या मन्थरा पापदर्शिनी।
रामार्थमुपहिंसन्ती कैकेयीमिदमब्रवीत् ॥ 2.9.4 ॥
हन्तेदानीं प्रवक्ष्यामि कैकेयि श्रूयतां च मे।
यथा ते भरतो राज्यं पुत्रः प्राप्स्यति केवलम् ॥ 2.9.5 ॥
किं न स्मरसि कैकेयि स्मरन्ती वा निगूहसे।</description>
    </item>
    
    <item>
      <title>०१० दशरथकृतप्रसादनम्</title>
      <link>https://vishvAsa.github.io/purANam/rAmAyaNam/AndhradrAviDapAThau/2_ayodhyAkANDam/02_kaikayI-vighnaH/010_dasharathakRtaprasAdanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam/rAmAyaNam/AndhradrAviDapAThau/2_ayodhyAkANDam/02_kaikayI-vighnaH/010_dasharathakRtaprasAdanam/</guid>
      <description>विदर्शिता यदा देवी कुब्जया पापया भृशम्।
तदा शेते स्म सा भूमौ दिग्ध+++(=विषबाण)+++-विद्धेव किन्नरी ॥ 2.10.1 ॥
निश्चित्य मनसा कृत्यं सा सम्यगिति भामिनी।
मन्थरायै शनैः सर्वमाचचक्षे विचक्षणा ॥ 2.10.2 ॥
[] नागकन्येव निश्वस्य दीर्घमुष्णं च भामिनी।
मुहूर्त्तं चिन्तयामास मार्गमात्ममुखावहम् ॥ 2.10.3 ॥
सा सुहृच्चार्थकामा च तन्निशम्य सुनिश्चयम्।
बभूव परमप्रीता सिद्धिं प्राप्येव मन्थरा ॥ 2.10.4 ॥
अथ सा मर्षिता देवी सम्यक् कृत्वा विनिश्चयम्।
संविवेशाबला भूमौ निवेश्य भ्रुकुटीं मुखे ॥ 2.10.5 ॥</description>
    </item>
    
    <item>
      <title>०११ कैकेय्याः वरयाचना</title>
      <link>https://vishvAsa.github.io/purANam/rAmAyaNam/AndhradrAviDapAThau/2_ayodhyAkANDam/02_kaikayI-vighnaH/011_kaikeyyAH_varayAchanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam/rAmAyaNam/AndhradrAviDapAThau/2_ayodhyAkANDam/02_kaikayI-vighnaH/011_kaikeyyAH_varayAchanA/</guid>
      <description>तं मन्मथशरैर्विद्धं कामवेगवशानुगम्।
उवाच पृथिवीपालं कैकेयी दारुणं वचः ॥ 2.11.1 ॥
नास्मि विप्रकृता देव केन चिन्नावमानिता।
अभिप्रायस्तु मे कश्चित्तमिच्छामि त्वया कृतम् ॥ 2.11.2 ॥
प्रतिज्ञां प्रतिज्ञानीष्व यदि त्वं कर्तुमिच्छसि।
अथ तद्व्याहरिष्यामि यदभिप्रार्थितं मया ॥ 2.11.3 ॥
तामुवाच महातेजाः कैकेयीमीषदुत्स्मितः।
कामी हस्तेन सङ्गृह्य मूर्द्धजेषु शुचिस्मिताम् ॥ 2.11.4 ॥
अवलिप्ते न जानासि त्वत्तः प्रियतमा मम।
मनुजो मनुज-व्याघ्राद् रामाद् अन्यो न विद्यते ॥ 2.11.5 ॥+++(र४)+++
तेनाजय्येन मुख्येन राघवेण महात्मना।
शपे ते जीवनार्हेण ब्रूहि यन्मनसेच्छसि ॥ 2.</description>
    </item>
    
    <item>
      <title>०१२ कैकेय्युपलम्भः</title>
      <link>https://vishvAsa.github.io/purANam/rAmAyaNam/AndhradrAviDapAThau/2_ayodhyAkANDam/02_kaikayI-vighnaH/012_kaikeyyupalambhaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam/rAmAyaNam/AndhradrAviDapAThau/2_ayodhyAkANDam/02_kaikayI-vighnaH/012_kaikeyyupalambhaH/</guid>
      <description>ततः श्रुत्वा महाराजः कैकेय्या दारुणं वचः।
चिन्ताम् अभिसमापेदे मुहूर्त्तं प्रतताप च ॥ 2.12.1 ॥
[]
अनुभूतोपसर्गो वा मनसो वाप्युपद्रवः।
इति सञ्चिन्त्य तद्राजा नाभ्यगच्छत्तदा सुखम् ॥ 2.12.2 ॥
प्रतिलभ्य चिरात् सञ्ज्ञां कैकेयीवाक्यताडितः।
व्यथितो विक्लवश्चैव व्याघ्रीं दृष्ट्वा यथा मृगः ॥ 2.12.3 ॥
असंवृतायाम् आसीनो जगत्यां दीर्घमुच्छ्वसन्।
मण्डले पन्नगो रुद्धो मन्त्रैरिव महाविषः ॥ 2.12.4 ॥+++(५)+++
अहो धिगिति सामर्षो वाचमुक्त्वा नराधिपः।
मोहमापेदिवान् भूयः शोकोपहतचेतनः ॥ 2.12.5 ॥+++(र५)+++
चिरेण तु नृपः सञ्ज्ञां प्रतिलभ्य सुदुःखितः।</description>
    </item>
    
    <item>
      <title>०१३ दशरथस्य वैक्लव्यम्</title>
      <link>https://vishvAsa.github.io/purANam/rAmAyaNam/AndhradrAviDapAThau/2_ayodhyAkANDam/02_kaikayI-vighnaH/013_dasharathasya_vaiklavyam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam/rAmAyaNam/AndhradrAviDapAThau/2_ayodhyAkANDam/02_kaikayI-vighnaH/013_dasharathasya_vaiklavyam/</guid>
      <description>अतदर्हं महाराजं शयानमतथोचितम्।
ययातिमिव पुण्यान्ते देवलोकात्परिच्युतम् ॥ 2.13.1 ॥
अनर्थरूपा सिद्धार्थाह्यभीता भयदर्शिनी।
पुनराकारयामास तमेव वरमङ्गना ॥ 2.13.2 ॥
त्वं कत्थसे महाराज सत्यवादी दृढव्रतः।
मम चेमं वरं कस्माद्विधारयितुमिच्छसि ॥ 2.13.3 ॥
एवमुक्तस्तु कैकेय्या राजा दशरथस्तदा।
प्रत्युवाच ततः क्रुद्धो मुहूत्त विह्वलन्निव ॥ 2.13.4 ॥
मृते मयि गते रामे वनं मनुजपुङ्गवे।
हन्तानार्ये ममामित्रे सकामा सुखिनी भव ॥ 2.13.5 ॥
स्वर्गेपि खलु रामस्य कुशलं दैवतैरहम्।
प्रत्यादेशादभिहितं धारयिष्ये कथं बत ॥ 2.13.6 ॥
कैकेय्याः प्रियकामेन रामः प्रव्राजितो मया।</description>
    </item>
    
    <item>
      <title>०१४ रामानयनाय सुमन्त्रप्रेषणम्</title>
      <link>https://vishvAsa.github.io/purANam/rAmAyaNam/AndhradrAviDapAThau/2_ayodhyAkANDam/02_kaikayI-vighnaH/014_rAmAnayanAya_sumantrapreShaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam/rAmAyaNam/AndhradrAviDapAThau/2_ayodhyAkANDam/02_kaikayI-vighnaH/014_rAmAnayanAya_sumantrapreShaNam/</guid>
      <description>पुत्रशोकार्दितं पापा विसञ्ज्ञं पतितं भुवि।
विवेष्टमानमुद्वीक्ष्य सैक्ष्वाकमिदमब्रवीत् ॥ 2.14.1 ॥
पापं कृत्वैव किमिदं मम संश्रुत्य संश्रवम्।
शेषे क्षितितले सन्नः स्थित्यां स्थातुं त्वमर्हसि ॥ 2.14.2 ॥
आहुः सत्यं हि परमं धर्मं धर्मविदो जनाः।
सत्यमाश्रित्य हि मया त्वं च धर्मप्रचोदितः ॥ 2.14.3 ॥
संश्रुत्य शैब्यः श्येनाय स्वां तनुं जगतीपतिः।
प्रदाय पक्षिणे राजन् जगाम गतिमुत्तमाम् ॥ 2.14.4 ॥
तथा ह्यलर्कस्तेजस्वी ब्राह्मणे वेदपारगे।
याचमाने स्वके नेत्रे उद्धृत्या विमना ददौ ॥ 2.14.5 ॥
सरितां तु पतिः स्वल्पां मर्यादां सत्यमन्वितः।</description>
    </item>
    
    <item>
      <title>०१५ सुमन्त्रस्य रामगृहगमनम्</title>
      <link>https://vishvAsa.github.io/purANam/rAmAyaNam/AndhradrAviDapAThau/2_ayodhyAkANDam/02_kaikayI-vighnaH/015_sumantrasya_rAmagRhagamanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam/rAmAyaNam/AndhradrAviDapAThau/2_ayodhyAkANDam/02_kaikayI-vighnaH/015_sumantrasya_rAmagRhagamanam/</guid>
      <description>ते तु तां रजनीमुष्य ब्राह्मणा वेदपारगाः।
उपतस्थुरुपस्थानं सह राजपुरोहिताः ॥ 2.15.1 ॥
अमात्या बलमुख्याश्च मुख्या ये निगमस्य च।
राघवस्याभिषेकार्थे प्रीयमाणास्तु सङ्गताः ॥ 2.15.2 ॥
लग्ने कर्कटके प्राप्ते जन्म रामस्य च स्थिते।
अभिषेकाय रामस्य द्विजेन्द्रैरुपकल्पितम् ॥ 2.15.3 ॥
काञ्चनाजलकुम्भाश्च भद्रपीठं स्वलङ्कृतम्।
रथश्च सम्यगास्तीर्णो भास्वता व्याघ्रचर्मणा ॥ 2.15.4 ॥
गङ्गायमुनयोः पुण्यात् सङ्गमादाहृतं जलम्।
याश्चान्याः सरितः पुण्या ह्रदाः कूपाः सरांसि च ॥ 2.15.5 ॥
प्राग्वाहाश्चोर्ध्ववाहाश्च तिर्यग्वाहास्समाहिताः।
ताभ्यश्चैवाहृतं तोयं समुद्रेभ्यश्च सर्वशः ॥ 2.15.6 ॥</description>
    </item>
    
    <item>
      <title>०१६ रामप्रस्थानम्</title>
      <link>https://vishvAsa.github.io/purANam/rAmAyaNam/AndhradrAviDapAThau/2_ayodhyAkANDam/02_kaikayI-vighnaH/016_rAmaprasthAnam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam/rAmAyaNam/AndhradrAviDapAThau/2_ayodhyAkANDam/02_kaikayI-vighnaH/016_rAmaprasthAnam/</guid>
      <description>स तदन्तःपुरद्वारं समतीत्य जनाकुलम्।
प्रविविक्तां ततः कक्ष्यामाससाद पुराणवित् ॥ 2.16.1 ॥
प्रासकार्मुकबिभ्रद्भिर्युवभिर्मृष्टकुण्डलैः।
अप्रमादिभिरेकाग्रैः स्वनुरक्तैरधिष्ठिताम् ॥ 2.16.2 ॥
तत्र काषायिणो वृद्धान् वेत्रपाणीन् स्वलङ्कृतान्।
ददर्श विष्ठितान् द्वारि स्त्र्यध्यक्षान् सुसमाहितान् ॥ 2.16.3 ॥
ते समीक्ष्य समायान्तं रामप्रियचिकीर्षवः।
सह सोत्पतिताः सर्वे स्वासनेभ्यः ससम्भ्रमाः ॥ 2.16.4 ॥
तानुवाच विनीतात्मा सूतपुत्रः प्रदक्षिणः।
क्षिप्रमाख्यात रामायसुमन्त्रो द्वारि तिष्ठति ॥ 2.16.5 ॥
ते राममुपसङ्गम्य भर्त्तुः प्रियचिकीर्षवः।
सहभार्याय रामाय क्षिप्रमेवाचचक्षिरे ॥ 2.16.6 ॥
प्रतिवेदितमाज्ञाय सूतमभ्यन्तरं पितुः।
तत्रैवानाययामास राघवप्रियकाम्यया ॥ 2.</description>
    </item>
    
    <item>
      <title>०१७ रामागमनम्</title>
      <link>https://vishvAsa.github.io/purANam/rAmAyaNam/AndhradrAviDapAThau/2_ayodhyAkANDam/02_kaikayI-vighnaH/017_rAmAgamanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam/rAmAyaNam/AndhradrAviDapAThau/2_ayodhyAkANDam/02_kaikayI-vighnaH/017_rAmAgamanam/</guid>
      <description>पताकाध्वजसम्पन्नं महार्हागरुधूपितम्।
अपश्यन्नगरं श्रीमान्नानाजनसमाकुलम् ॥ 2.17.1 ॥
स गृहैरभ्रसङ्काशैः पाण्डरैरुपशोभितम्।
राजमार्गं ययौ रामो मध्येनागरुधूपितम् ॥ 2.17.2 ॥
चन्दनानां च मुख्यानामगरूणां च सञ्चयैः।
उत्तमानां च गन्धानां क्षौमकौशाम्बरस्य च ॥ 2.17.3 ॥
अविद्धाभिश्च मुक्ताभिरुत्तमैः स्फाटिकैरपि।
शोभमानमसम्बाधैस्तं राजपथमुत्तमम् ॥ 2.17.4 ॥
संवृतं विविधैः पण्यैर्भक्ष्यैरुच्चावचैरपि।
ददर्श तं राजपथं दिवि देवपथं यथा ॥ 2.17.5 ॥
दध्यक्षतहविर्लाजैर्धूपैरगरुचन्दनैः।
नानामाल्योपगन्धैश्च सदाभ्यर्चितचत्वरम् ॥ 2.17.6 ॥
आशीर्वादान् बहून् शृण्वन् सुहृद्भिः समुदीरितान्।
यथार्हं चापि सम्पूज्य सर्वानेव नरान् ययौ ॥ 2.17.7 ॥</description>
    </item>
    
    <item>
      <title>०१८ रामेण दशरथसान्त्वनम्</title>
      <link>https://vishvAsa.github.io/purANam/rAmAyaNam/AndhradrAviDapAThau/2_ayodhyAkANDam/02_kaikayI-vighnaH/018_rAmeNa_dasharathasAntvanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/purANam/rAmAyaNam/AndhradrAviDapAThau/2_ayodhyAkANDam/02_kaikayI-vighnaH/018_rAmeNa_dasharathasAntvanam/</guid>
      <description>स ददर्शासने रामो निषण्णं पितरं शुभे।
कैकेयीसहितं दीनं मुखेन परिशुष्यता ॥ 2.18.1 ॥
स पितुश्चरणौ पूर्वमभिवाद्य विनीतवत्।
ततो ववन्दे चरणौ कैकेय्याः सुसमाहितः ॥ 2.18.2 ॥
रामेत्युक्त्वा च वचनं बाष्पपर्याकुलेक्षणः।
शशाक नृपतिर्दीनो नेक्षितुं नाभिभाषितुम् ॥ 2.18.3 ॥
तदपूर्वं नरपतेर्दृष्ट्वा रूपं भयावहम्।
रामोऽपि भयमापन्नः पदा स्पृष्ट्वेव पन्नगम् ॥ 2.18.4 ॥
इन्द्रियैरप्रहृष्टैस्तं शोकसन्तापकर्शितम्।
निश्वसन्तं महाराजं व्यथिताकुलचेतसम् ॥ 2.18.5 ॥
ऊर्मिमालिनमक्षोभ्यं क्षुभ्यन्तमिव सागरम्।
उपप्लुतमिवादित्यमुक्तानृतमृषिं यथा ॥ 2.18.6 ॥
अचिन्त्यकल्पं हि पितुस्तं शोकमुपधारयन्।
बभूव संरब्धतरः समुद्र इव पर्वणि ॥ 2.</description>
    </item>
    
  </channel>
</rss>
