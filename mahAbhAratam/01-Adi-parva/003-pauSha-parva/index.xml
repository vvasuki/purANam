<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;००३ पौष-पर्व on पुराणे विश्वासटिप्पण्यः</title>
    <link>https://vvasuki.github.io/purANam/mahAbhAratam/01-Adi-parva/003-pauSha-parva/</link>
    <description>Recent content in &#43;००३ पौष-पर्व on पुराणे विश्वासटिप्पण्यः</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/purANam/mahAbhAratam/01-Adi-parva/003-pauSha-parva/index.xml" rel="self" type="application/rss+xml" />
    
    
    <item>
      <title>०१ धौम्य-शिक्षा</title>
      <link>https://vvasuki.github.io/purANam/mahAbhAratam/01-Adi-parva/003-pauSha-parva/01-dhaumya-shixA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/purANam/mahAbhAratam/01-Adi-parva/003-pauSha-parva/01-dhaumya-shixA/</guid>
      <description>एतस्मिन्नन्तरे कश्चिदृषिर्धौम्यो नामायोदः॥
तस्य शिष्यास्त्रयो बभूवुरुपमन्युरारुणिर्वेदश्चेति॥ 021A
आरुणिकथा स एकं शिष्यमारुणिं पाञ्चाल्यं प्रेषयामास॥
&amp;ldquo;गच्छ केदारखण्डं बधाने&amp;quot;ति॥
स उपाध्यायेन सन्दिष्ट आरुणिः पाञ्चाल्यस्तत्र गत्वा तत्केदारखण्डं बद्धुं नाशक्नोत्॥
स क्लिश्यमानोऽपश्यदुपायम्॥
&amp;ldquo;भवत्वेवं करिष्यामी&amp;quot;ति॥
स तत्र संविवेश केदारखण्डे॥
शयाने तस्मिंस्तदुदकं तस्थौ॥
ततः कदाचिदुपाध्याय आयोदो धौम्यः शिष्यानपृच्छत्॥
&amp;ldquo;क्व आरुणिः पाञ्चाल्यो गत&amp;rdquo; इति॥
ते प्रत्यूचुः॥
&amp;ldquo;भगवतैव प्रेषितो गच्छ केदारखण्डं बधाने&amp;quot;ति॥
स एवमुक्तस्ताञ्शिष्यान्प्रत्युवाच॥
&amp;ldquo;तस्मात्सर्वे तत्र गच्छामो यत्र स&amp;rdquo; इति॥
स तत्र गत्वा तस्याह्वानाय शब्दं चकार॥
&amp;ldquo;भो आरुणे पाञ्चाल्य क्वासि॥ वत्सैही&amp;quot;ति॥</description>
    </item>
    
    <item>
      <title>०२ उत्तङ्क-शिक्षा</title>
      <link>https://vvasuki.github.io/purANam/mahAbhAratam/01-Adi-parva/003-pauSha-parva/02-uttanka-shixA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/purANam/mahAbhAratam/01-Adi-parva/003-pauSha-parva/02-uttanka-shixA/</guid>
      <description>स कदाचिद्याज्यकार्येणाभिप्रस्थित उत्तङ्कं नाम शिष्यं नियोजयामास॥
&amp;ldquo;भो उत्तङ्क यत्किञ्चिदस्मद्गृहे परिहीयते तदिच्छाम्यहमपरिहीणं भवता क्रियमाणमि&amp;quot;ति॥
स एवं प्रतिसमादिश्योत्तङ्कं वेदः प्रवासं जगाम॥
अथोत्तङ्को गुरुशुश्रूषुर्गुरुनियोगमनुतिष्ठमानस्तत्र गुरुकुले वसति स्म॥
स वसंस्तत्रोपाध्यायस्त्रीभिः सहिताभिराहूयोक्तः॥
&amp;ldquo;उपाध्यायिनी ते ऋतुमती॥
उपाध्यायश्च प्रोषितः॥
अस्या यथायमृतुर्वन्ध्यो न भवति तथा क्रियताम्॥ एतद्विषीदती&amp;quot;ति॥
स एवमुक्तस्ताः स्त्रियः प्रत्युवाच॥
&amp;ldquo;न मया स्त्रीणां वचनादिदमकार्यं कार्यम्॥
न ह्यहमुपाध्यायेन सन्दिष्टः॥
अकार्यमपि त्वया कार्यमि&amp;quot;ति॥
गुरुदक्षिणाकथनम् तस्य पुनरुपाध्यायः कालान्तरेण गृहानुपजगाम तस्मात्प्रवासात्॥
स तद्वृत्तं तस्याशेषमुपलभ्य प्रीतिमानभूत्॥
उवाच चैनम्॥
&amp;ldquo;वत्सोत्तङ्क किं ते प्रियं करवाणी&amp;quot;ति॥</description>
    </item>
    
    <item>
      <title>०३ सर्पसत्रचोदना</title>
      <link>https://vvasuki.github.io/purANam/mahAbhAratam/01-Adi-parva/003-pauSha-parva/03-sarpasatrachodanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/purANam/mahAbhAratam/01-Adi-parva/003-pauSha-parva/03-sarpasatrachodanA/</guid>
      <description>स उपाध्यायेनानुज्ञात उत्तङ्कः क्रुद्धस्तक्षकस्य प्रतिचिकीर्षमाणो हास्तिनपुरं प्रतस्थे॥
स हास्तिनपुरं प्राप्य नचिराद्द्विजसत्तमः॥
समागच्छत राजानमुत्तङ्को जनमेजयम्॥
पुरा तक्षशिलातस्तं निवृत्तमपराजितम्॥
सम्यग्विजयिनं दृष्ट्वा समन्तान्मन्त्रिभिर्वृतम्॥
तस्मै जयाशिषः पूर्वं यथान्यायं प्रयुज्य सः॥
उवाचैनं वचः काले शब्दसम्पन्नया गिरा॥
अन्यस्मिन्करणीये त्वं कार्ये पार्थिवसत्तम॥
बाल्यादिवान्यदेव त्वं कुरुषे नृपसत्तम॥
एवमुक्तस्तु विप्रेण स राजा प्रत्युवाच ह॥
जनमेजयः प्रसन्नात्मा सम्यक्सम्पूज्य तं मुनिम्॥
आसां प्रजानां परिपालनेन; स्वं क्षत्रधर्मं परिपालयामि॥
प्रब्रूहि वा किं क्रियतां द्विजेन्द्र; शुश्रूषुरस्म्यद्य वचस्त्वदीयम्॥
स एवमुक्तस्तु नृपोत्तमेन; द्विजोत्तमः पुण्यकृतां वरिष्ठः॥
उवाच राजानमदीनसत्त्वं; स्वमेव कार्यं नृपतेश्च यत्तत्॥</description>
    </item>
    
  </channel>
</rss>